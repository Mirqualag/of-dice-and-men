# Boj na dálku
Boj na dálku funguje trochu jinak než boj na blízku. Na začátku svého kola střelec určí po čem chce střílet. Vypravěč vezme v potaz vzdálenost k cíli, úroveň jeho krytí, zda je cíl v pohybu a případně další věci, které mohou ovlivnit obtížnost střelby. Určí úroveň výzvy, které střelec musí dosáhnout, aby způsobil alespoň lehké zranění. Úroveň převahy, které střelec dosáhne nelze využít jinak, než ke způsobení zranění.

## Vzdálenost
U boje na dálku, ať už vrhacím nožem či dlouhým lukem, je potřeba vzít v potaz vzdálenost, na jakou se střelec o zasažení cíle pokouší. Rozlišujeme čtyři druhy vzdáleností.
- Přilehlá vzdálenost - Cíl se nachází v bezprostřední blízkosti střelce. Pro zasažení tohoto cíle stačí jedinné vítězví. Střelec je však na dosah útoku z blízky. Pokud je cíl schopen boje, má střelec pro tento útok 2 nevýhody. 
- Krátká vzdálenost (5 až 10 m) - Pro zásah střelec musí dosáhnout alespoň dvou vítěztví.
- Střední vzdálenost (10 až 50 m) - Pro zásah střelec musí dosáhnout alespoň tří vítěztví. 
- Dlouhá vzdálenost (50 až 100 m) - Pro zásah střelec musí dosáhnout alespoň čtyř vítěztví.

Aby mohl střelec na danou vzdálenost zaútočit, musí mít jeho zbraň dostatečný dostřel. Střelec se může pokusit zasáhnout cíl o jeden stupeň dál, než je jeho dostřel, má na to však 2 nevýhody. Například všechny vrhací zbraně mají krátký dostřel, zatímco dlouhý luk má dlouhý dostřel.

## Krytí
Zdi, porost, jiní tvorové a mnohé další překážky mohou stát mezi střelcem a jeho cílem. Čím větší krytí, tím obtížnější je daný cíl zasáhnout. Podle stupně krytí může vypravěč upravit úroveň výzvy pro zasažení cíle následujícím způsobem. 

- Nekrytí - Nekrytý cíl je střelcem jasně viditelný a nic tak nebrání jeho zasažení. Úroveň výzvy se nemění.
- Poloviční krytí - Cíl se skrývá za zdí, stromem či jiným tvorem. Přesto je stále alespoň polovina cíle viditelná. Úroveň výzvy se zvyší o 2. 
- Většinové krytí - Cíl je ukrytý a střelec vidí pouze jeho malou část. Taková překážka může být mohutný strom, okno či hradní střílna. Úroveň výzvy se zvyší o 4.
- Úplné krytí - Cíl je před střelcem plně ukrytý a tak není možné jej zacílit. 

## Pohyblivý cíl
Ať už bežce, jezdce na koni či letícího ptáka. Zasáhnout pohyblivý cíl je těžší než u cíle nehybného. V takovýchto případech může vypravěč zvýšit úroveň výzvy následovně.  
- Chůze je považována za nehybný cíl.
- Pokud se cíl pohybuje směrem ke střelci nebo od střelce je považován za nehybný.
- Cíl běží, kličkuje. Úroveň výzvy +2

## Velikost cíle
Další okolnost, kterou může vypravěč vzít v potaz při určení obtížnost zásahu je velikost cíle. Zasáhnout slona je mnohem snažší, než zasáhnout vrabce.

## Shrnutí
Následující tabulka ukazuje příklady úrovní výzvy pro zasažení člověka.

| Vzdálenost | Bez krytí | Do 50% krytí | Do 90% krytí | Pohyblivý cíl s 50% krytím | 
| --- | --- | --- | --- | --- |
| Přilehlá | 1 | * | * | * |
| Krátká   | 2 | 4 | 6 | 5 |
| Střední  | 3 | 5 | 7 | 6 |
| Dlouhá   | 4 | 6 | 8 | 7 |

\* Cíl s krytím není považován za přilehlý.