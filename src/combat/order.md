# Pořadí v boji
Boj probíhá po kolech. Během kola má každá postava svůj tah a může provést jednu akci. Ačkoliv kola probíhají tah za tahem, boj samotný probíhá takřka ve stejnou chvíli a mělo by k tomu být přihlíženo.

## Iniciativa
Před začátkem samotného boje je potřeba určit pořadí v jaké budou postavy bojovat. K tomuto účelu slouží iniciativa. Každá postava má alespoň jednu kostku iniciativy (1k6). Za každý bod reflexů má postava navíc další kostku.

Postava se třemi body reflexů tedy bude mít iniciativu 4k6. Může tedy dosáhnout iniciativy 4-24 zatímco postava bez bodů v reflexech má iniciativu 1k6 a může tedy dosáhnout pouze iniciativy 1-6. Výsledná iniciativa pak slouží k určení pořadí. Vyšší iniciativa začíná dřív.

## Bojová údobí
Každé kolo je rozděleno na dvě údobí - výrokové a bojové.

### Výrokové údobí
Postavy, jedna za druhou, vyřknou, co se chystají udělat. Pořadí je dáno iniciativou. Postava s nejnižší iniciativou začíná. Postavy s vyšší iniciativou tak mohou jednat dle plánované akce jiné postavy. Jakmile postava vyřkne svůj záměr, už jej nemůže nijak změnit. Postavy, které vyřknou svůj záměr později, mají v boji výhodu. Postavy s nižší iniciativou již nemohou na jejich výrok reagovat.

Pokud mají dvě a více postav stejnou iniciativu, mohou se dohodnout, kdo bude první. Při sporu rozhodne vypravěč, případně může rozhodnout o jejich pořadí hod kostkou.

> Zlodějka Nui padla do léčky městských stráží a je ve slepé uličce. Nui má iniciativu 4. Strážník Tiaw má iniciativu 6.
>
> Nui vidí o střechu opřený žebřík a ve výrokovém údobí řekne, že po něm vyšplhá a unikne tak strážím. Tiaw, který má vyšší iniciativu než Nui, jí v tom chce zabránit a rozhodne se, že do žebříku kopne, aby jej shodil.

### Bojové údobí
Po plánování přichází na řadu bojové hody. Ačkoliv boj probíhá téměř ve stejnou chvíli, v některých případech je důležité vědět, čí meč dopadl dřív. Ve sporných případech vždy zvítězí postava s vyšší iniciativou.

Bojové údobí probíhá v opačném pořadí, než údobí výrokové. Začínají postavy s vysokou iniciativou.

> Vypravěč rozhodl, že převržení řebříku bude pro Tiawa běžná bojová akce a jelikož je jeho halapartna vhodnou zbraní pro převracení žebříků, může ji Tiaw při tomto útoku použít.
>
> Tiawův bojový hod je 5k6 (3k6 za jeho body v reflexech a 2k6 ze dovednost s halapartnout). Pro shození žebříku dosáhl 4 vítěztví.
>
> Vypravěč řekne Nui, aby si hodila na překonání akrobatické výzvy. Za normálních okolností by vylezení po žebříku mělo úroveň výzvy (CL) 1, ale s Tiawem pokoušejícím se žebřík shodit je CL 4.
>
> Pokud Nui uspěje, úspěšně unikne na střechu a žebřík se za ní zřítí. Pokud neuspěje, natluče si a Tiaw ji odvede v poutech.

## Překvapení
Ne každý souboj začíná přímým střetem. Ať už skupina lupičů přepadne kupeckou karavanu nebo se nájemný zabiják pomalu plíží skrze stíny ke své oběti, je potřeba určit, zda některá strana střetu získala moment překvapení. 

Na začátku boje si účastníci hází na iniciativu, tak jako při běžném boji. Přepadená postava má na tento hod postih, výsledek musí vydělit dvěma (zaokrouhleno dolů).

Jelikož je přepadená postava útokem zaskočená, může se během prvního kola boje pouze bránit. Bojový hod probíhá stejně jako u normálního boje, ale přepadená postava nemůže využít své převahy k žádné útočné akci.